<!DOCTYPE html>
<html lang="no">
<head>
	<meta charset="iso-8859-1">
	<title>Norsk legemiddelh&aring;ndbok - T20.2</title>
	<link rel="shortcut icon" href="../favicon.ico" type="image/x-icon">
	<script type="text/javascript" src="../js/default.js"></script>
	<link href="../css/default.css" rel="stylesheet"  media="screen" type="text/css"/>
	<link href="../css/print.css" rel="stylesheet"  media="print" type="text/css"/>
	<!--[if lt IE 9]><link href="../css/ieless9.css" rel="stylesheet" type="text/css"/><![endif]-->
	<script>
	jQuery(function($) {
		
		var setMenues = function(){
			if(menu){
				$('#navTerapi').append(menu[0]);
				$('#navLegemiddel').append(menu[1]);
				$('#navGenerel').append(menu[2]);
			}
		}		

	
		$(document).ready(function() {
			setMenues();
		});
	});

	</script>
</head>
<body>
<div id="mainframe">
	<header>
		<img src="gfx/logo_print.png" />
		<a href="../index.htm"><h1>Norsk legemiddelh&aring;ndbok</h1></a>
		<form id="search" name="searchForm" action="sok/sokresultat.htm">
            <input type="text" name="searchField" size="30" placeholder="Fritekstsøk">
	        <input type="hidden" name="srcriteria" value="all"><br>
            <button type="submit">Søk</button>
	    </form>
	    	<nav>
			<ul>
				<li id="navTerapi"><a href="innhold.htm">Terapikapitler</a></li>
				<li id="navLegemiddel"><a href="../L/innhold.htm">Legemiddelkapitler</a></li>
				<li id="navGenerel"><a href="../G/innhold.htm">Generelle kapitler</a></li>
				<li id="navStikkord"><a href="../div/stikkordA.htm">Stikkord</a></li>
				<!-- li id="navAkutt"><a href="../div/hastebehandling.htm">Hastebehandling</a></li -->
			</ul>
		</nav>
	</header>
	<div id="bodyframe">
	
<nav><div id="menu"><ul>
<li><a href="T20.2.htm#i22941">T20.2.1&nbsp;Akutte smerter</a>
</li><li><a href="T20.2.htm#i23004">T20.2.2&nbsp;Kroniske smerter hos pasienter  med antatt normal levetid</a>
<li><a href="T20.2.htm#i23020">T20.2.2.1&nbsp;Praktisk  gjennomføring av smertebehandling hos pasienter med  antatt normal levetid</a></li>
</li><li><a href="T20.2.htm#i23074">T20.2.3&nbsp;Smerter  hos pasienter med kort livsprognose</a>
<ul><li><a href="T20.2.htm#i23096">T20.2.3.1&nbsp;Praktisk  gjennomføring av smertebehandling hos pasienter med kort livsprognose</a></li>
<li><a href="T20.2.htm#i23191">T20.2.3.2&nbsp;Bruk  av sterkere opioider hos pasienter med kort livsprognose</a></li>
</ul></li></ul></div>
</nav>
<article id="content" >
<div id="i22938" class="seksjon2"><h2  id="i22939">T20.2&nbsp;Akutte og  kroniske smerter</h2>

<p class="seksjon2a"><p id="i22940">Akutte og kroniske smerter er kvalitativt forskjellige, se Tabell 1  <a id="aTabellX23270" class="ref" href="../T/T20.htm#i23270" title="Tabell 1 Forskjeller mellom akutt og kronisk smerte">Tabell 1 Forskjeller mellom akutt og kronisk smerte</a> Dette gjelder ikke bare forskjell i varighet, men forskjell i kontekst og i pasientens opplevelse av smertene.</p></p><div id="i22941" class="seksjon3"><h3  id="i22942">T20.2.1&nbsp;Akutte smerter</h3>
<div id="i239501" class="revidert">
<p class="reviderta"><p id="i239502">Publisert: 20.06.2010</p></p></div><div id="i22943" class="def"><h5  id="i22944">Generelt</h5>

<p class="defa"><p id="i22945">Akutt smerte har en  viktig signalfunksjon for å gjøre oss oppmerksom på skade eller sykdom  som trenger behandling. Den har også en beskyttende funksjon ved  å redusere aktivitet slik at en skade ikke forverres. I helingsfasen  etter en skade (og etter kirurgi) er det i flere uker overfølsomhet  både for smertefulle stimuli (hyperalgesi) og for normalt ikke-smertefulle  stimuli, som berøring og bevegelse (allodynifenomen). Dette er en  nyttig smertereaksjon så lenge det pågår tilheling. Når normal tilheling  er oppnådd etter ca. 3 måneder, har ikke smerten lenger noen positiv  funksjon. Sterke akutte smerter etter skade/operasjon kan ha negative  fysiologiske effekter:</p></p>	<UL type="circle">
		<LI id="i22947"><p id="i22948">Respirasjon: Smerter i thorax og abdomen medfører redusert ventilasjon med mer overfladisk ventilasjon, mindre effektiv hoste og tendens til atelektaser, pneumoni og sepsis. Hypoksemi er en vanlig følgetilstand.</p><br>		</LI>
		<LI id="i22949"><p id="i22950">Sirkulasjon: Smerter medfører takykardi,  økt perifer motstand, økt belastning på hjertet og derved økt oksygenbehov  som kan medføre myokardiskemi hos disponerte pasienter, spesielt  når de negative virkningene av smerter på respirasjon og ventilasjon  har ført til hypoksemi.</p><br>		</LI>
		<LI id="i22951"><p id="i22952">Muskler: Muskelstramninger og sekundære  muskelsmerter kan oppstå pga. akutte smerter. Pasienten kommer inn  i en ond sirkel.</p><br>		</LI>
		<LI id="i22953"><p id="i22954">Gastrointestinalt: Sterke smerter øker  sympatikustonus til tarmen og kan redusere peristaltikk og øke sfinktertonus.</p><br>		</LI>
		<LI id="i22955"><p id="i22956">Endokrint: Smerte gir økt hormonelt  svar på skade med økt sekresjon av antidiuretisk hormon og aldosteron  som gir væskeretensjon, og adrenalin og hydrokortison som gir hyperglykemi  og katabol metabolisme.</p><br>		</LI>
		<LI id="i22957"><p id="i22958">Psyke: Sterke akutte smerter forårsaker  angst og søvnløshet, som i seg selv er negative faktorer i sykdomsprosessen  og kan forsterke smerteopplevelsen.</p><br>		</LI>
	</UL>

<p class="defa"><p id="i22959">Riktig behandling av  akutte smerter er derfor viktig, både for å lindre lidelse ved sterke smerter  og for å redusere de mange negative virkninger på viktige kroppsfunksjoner.  Optimal smertelindring vil redusere lidelse og komplikasjoner etter  skade/kirurgi og befordre tilhelingsprosessen.</p></p></div><div id="i22960" class="def"><h5  id="i22961">Behandling</h5>

<p class="defa">&nbsp;</p>	<OL>
		<LI id="i22964"><p id="i22965"><em>Ikke&#x2011;opioide analgetika.</em> Hovedindikasjonsområdet  er svake til moderat sterke smertetilstander. Paracetamol er førstevalg,  fordi det i optimal dosering ofte er like effektivt som NSAID og  bivirkninger er sjeldne. Når ikke&#x2011;opioide analgetika gis sammen med  opioider, reduseres dosebehovet av opioider. Dette kan minske bivirkninger  forårsaket av opioider, men ikke alltid når NSAID reduserer den  renale utskillelsen av aktive metabolitter av opioidene. Paracetamol  og NSAID har god peroral biotilgjengelighet, og maksimal smertelindring  inntrer etter 0,5&#x2013;1,5 time etter oralt inntak, noe raskere for brusetabletter.  Paracetamol absorberes ikke fra ventrikkelen og må ned i duodenum/tynntarmen  før den kan absorberes. Ved skader med sterke smerter eller ved  abdominale årsaker til smerte vil ventrikkeltømmingen være forsinket  eller stoppet. Da kan paracetamoltabletter ha mindre effekt enn  ellers. Ved akutte smertetilstander (traumer, postoperativt) kan  intravenøst paracetamol, ketorolak, diklofenak eller indometacin  gi god smertelindring. NSAID administrert intravenøst kan lindre  nyresteins&#x2011; og gallesteinssmerter. Fordelen med disse midlene i  forhold til opioider er at de ikke gir sedasjon eller respirasjonsdepresjon.  En ulempe med NSAID er at de nedsetter blodplatenes adhesivitet  og kan øke blødningsfaren. NSAID må ikke gis hvis det er fare for blødning  intrakranielt, intraokulært eller i spinalkanalen. NSAID må ikke  gis til pasienter med nedsatt nyrefunksjon (eldre, hypovolemiske,  hypotensive pasienter), pasienter som tar ACE-hemmere eller diuretika,  eller til pasienter med uttalt kardiovaskulære sykdomstilstander.  I slike tilfeller må paracetamol brukes. De selektive COX-2-hemmerne interfererer  mindre med blodplater og gir mindre gastrointestinale bivirkninger  enn de tradisjonelle NSAID, men de har samme renale og kardiovaskulære  bivirkninger som de ikke-selektive prostaglandinsyntesehemmerne.  Hverken tradisjonelle NSAID eller koksiber må gis til pasienter  som har kjent acetylsalisylsyreoverfølsomhet («aspirinutløst bronkospasme»).  Merk at kombinasjon av paracetamol og et tradisjonelt NSAID (f.eks. diklofenak  eller ibuprofen) kan gi bedre smertelindring enn paracetamol eller  NSAID alene. Paracetamol og diklofenak enterosolubile tabletter  gir like god og lengrevarende smertelindring, uten opioidbivirkninger,  enn paracetamol og kodein (Breivik EK et al., 1999).</p><br>		</LI>
		<LI id="i22966"><p id="i22967"><em>Opioider</em> kan ofte effektivt lindre akutte,  sterke smerter. Dosen må titreres til ønsket effekt. Dette gjøres  sikrest intravenøst. Opioider kan også administreres intramuskulært  eller subkutant. Men merk at subkutant og intramuskulært opioid  er uegnet når pasienten er nedkjølt, hypovolemisk eller i annen  sjokktilstand. Absorpsjonen vil da være forsinket og usikker. Mer  fettoppløselige midler går raskere gjennom blod-hjerne-barrieren  og gir raskere innsettende effekt (ketobemidon noe raskere enn morfin,  alfentanil raskere enn fentanyl). Ved sterke akutte smerter vil  et raskere virkende opioid oppleves som mer effektivt enn et opioid  som tar opp til 15 minutter før maksimal effekt (som morfin). Det valgte  opioid må gis i gjentatte små doser, titrert til pasienten har ønsket  effekt uten plagsomme eller alvorlige bivirkninger. Dette kan gjøres  ved:</p><br>	<UL type="circle">
		<LI id="i22969"><p id="i22970">Gjentatte små doser intravenøst av sykepleier  eller lege under nøye overvåking av smertelindrende effekt og mulige  bivirkninger som respirasjonshemning og blodtrykksfall.</p><br>		</LI>
		<LI id="i22971"><p id="i22972">Pasientkontrollert intravenøs opioidanalgesi  (PCA): Pasienten doserer selv opioid intravenøst ved å aktivere  en pumpe. Enkeltdose, minste intervall mellom dosene og maksimaldose  per time kan bestemmes og justeres for den enkelte pasient.</p><br>		</LI>
	</UL>
<p id="i22973">Ved skader og alvorlig  sykdom (hjerteinfarkt, akutt abdomen) økes sympatikustonus av smerter;  derfor kan opioider gi blodtrykksfall. God intravenøs tilgang må  være etablert slik at væskebehandling ev. pressorer kan gis. Skal  pasienten transporteres, er det forsvarlig å gi opioid, forutsatt  at pasienten gis antiemetisk profylakse og overvåkes under transporten. Ved  akutt abdomen kan opioid gis før transport. Om nødvendig kan effekten  reverseres med små doser nalokson ved ankomst til sykehus, hvis  en frykter maskering av smerter som er av betydning for diagnostikken.</p><br><p id="i22974">Sufentanil, alfentanil,  remifentanil og fentanyl er potente opioider som brukes i anestesiologisk  praksis.</p><br>		</LI>
		<LI id="i22975"><p id="i22976"><em>Ved utilstrekkelig effekt</em> (hos hospitaliserte  pasienter): Ta kontakt med anestesilege for mer effektiv smertebehandling.  Nerveblokader, og (ev. i form av) epidural tilførsel av en blanding  av lokalanestetikum, opioid og adrenalin er effektive metoder for  behandling av akutt smerte og kan i mange tilfeller gjøre pasienten  smertefri med minimal sedasjon eller andre opioidbivirkninger. Slik  optimal smertelindring kan i vesentlig grad bidra til å mobilisere  og påskynde rehabilitering av pasienten.</p><br>		</LI>
	</OL>

<p class="defa"><p id="i22977">Ved akutte smerter i  muskel&#x2011; og skjelettsystemet kan en lete etter ømme punkter som gir utstrålende  smerte ved palpasjon (triggerpunkter). Triggerpunkter kan behandles  på flere måter. Ved injeksjon av lokalanestetikum via tynn nål og  på langs av muskelfibrene, etterfulgt av forsiktig tøyning, kan  slike muskelsmerter lindres for kortere tid. Dette må følges opp  med veiledet strekke- og styrkeøvelser for å gi lengevarende virkning.  Som alltid ved dårlig virkning av smertebehandlingen, må pasienten  på ny undersøkes med hensyn på underliggende årsak.</p></p>
<p class="defa"><p id="i22978">Behandling av ulike  akutte smertetilstander omtales i de respektive terapikapitlene.</p></p>
<p class="defa"><p id="i22979">Diverse legemidlers  effekt på smerteintensitet (VAS) etter oral kirurgi, se  <a id="aBildeX219128" class="xref" href="../T/T20.htm#i219128" title="Kryssreferanse">T20 Figur 1</a>.</p></p></div><div id="i22980" class="tone"><h5  id="i22981"><strong>Legemiddelomtaler  og preparater,</strong> se:</h5>

<p class="tonea"><p id="i22982"> <a id="aSeksjon4X#i65143" class="xref" href="../L/L8.9.htm#i65143" title="Kryssreferanse">L8.9.1.1 Adrenalin</a>.</p></p>
<p class="tonea"><p id="i22983"> <a id="aSeksjon8X#i79302" class="xref" href="../L/L20.1.htm#i79302" title="Kryssreferanse">L20.1.2.3.1 Alfentanil</a>.</p></p>
<p class="tonea"><p id="i22984"> <a id="aSeksjon4X#i75654" class="xref" href="../L/L17.1.htm#i75654" title="Kryssreferanse">L17.1.1.16 Celekoksib</a>.</p></p>
<p class="tonea"><p id="i22985"> <a id="aSeksjon4X#i75012" class="xref" href="../L/L17.1.htm#i75012" title="Kryssreferanse">L17.1.1.4 Diklofenak</a>.</p></p>
<p class="tonea"><p id="i22986"> <a id="aSeksjon4X#i75705" class="xref" href="../L/L17.1.htm#i75705" title="Kryssreferanse">L17.1.1.17 Etorikoksib</a>.</p></p>
<p class="tonea"><p id="i22987"> <a id="aSeksjon8X#i79323" class="xref" href="../L/L20.1.htm#i79323" title="Kryssreferanse">L20.1.2.3.2 Fentanyl</a>.</p></p>
<p class="tonea"><p id="i22988"> <a id="aSeksjon4X#i75147" class="xref" href="../L/L17.1.htm#i75147" title="Kryssreferanse">L17.1.1.6 Ibuprofen</a>.</p></p>
<p class="tonea"><p id="i22989"> <a id="aSeksjon3X#i74762" class="xref" href="../L/L17.1.htm#i74762" title="Kryssreferanse">L17.1.1 Ikke&#x2011;steroide antiinflammatoriske  midler</a>.</p></p>
<p class="tonea"><p id="i22990"> <a id="aSeksjon4X#i75261" class="xref" href="../L/L17.1.htm#i75261" title="Kryssreferanse">L17.1.1.7 Indometacin</a>.</p></p>
<p class="tonea"><p id="i22991"> <a id="aSeksjon8X#i79487" class="xref" href="../L/L20.1.htm#i79487" title="Kryssreferanse">L20.1.2.3.4 Ketobemidon</a>.</p></p>
<p class="tonea"><p id="i22992"> <a id="aSeksjon4X#i75381" class="xref" href="../L/L17.1.htm#i75381" title="Kryssreferanse">L17.1.1.9 Ketorolak</a>.</p></p>
<p class="tonea"><p id="i22993"> <a id="aSeksjon3X#i80155" class="xref" href="../L/L22.1.htm#i80155" title="Kryssreferanse">L22.1.1 Lokalanestetika  for lokal- og regionalanestesi</a>.</p></p>
<p class="tonea"><p id="i22994"> <a id="aSeksjon8X#i79661" class="xref" href="../L/L20.1.htm#i79661" title="Kryssreferanse">L20.1.2.3.6 Morfin</a>.</p></p>
<p class="tonea"><p id="i22995"> <a id="aSeksjon3X#i78883" class="xref" href="../L/L20.1.htm#i78883" title="Kryssreferanse">L20.1.2 Opioidanalgetika</a>.</p></p>
<p class="tonea"><p id="i22996"> <a id="aSeksjon4X#i78728" class="xref" href="../L/L20.1.htm#i78728" title="Kryssreferanse">L20.1.1.2 Paracetamol</a>.</p></p>
<p class="tonea"><p id="i22997"> <a id="aSeksjon4X#i75744" class="xref" href="../L/L17.1.htm#i75744" title="Kryssreferanse">L17.1.1.18 Parekoksib</a>.</p></p>
<p class="tonea"><p id="i22998"> <a id="aSeksjon8X#i79956" class="xref" href="../L/L20.1.htm#i79956" title="Kryssreferanse">L20.1.2.3.11 Remifentanil</a>.</p></p>
<p class="tonea"><p id="i22999"> <a id="aSeksjon4X#i79261" class="xref" href="../L/L20.1.htm#i79261" title="Kryssreferanse">L20.1.2.3 Sterkere opioidagonister</a>.</p></p>
<p class="tonea"><p id="i23000"> <a id="aSeksjon8X#i79981" class="xref" href="../L/L20.1.htm#i79981" title="Kryssreferanse">L20.1.2.3.12 Sufentanil</a>.</p></p></div><div id="i23001" class="tone-kilde"><h6  id="i23002">Kilder.</h6>

<p class="tone-kildea"><p id="i23003">Akutte smerter  <a id="aSeksjon1X22808" class="ref" href="../T/T20.htm#i2339722808" title="Akutte smerter">Akutte smerter</a>.</p></p></div></div><div id="i23004" class="seksjon3"><h3  id="i23005">T20.2.2&nbsp;Kroniske smerter hos pasienter  med antatt normal levetid</h3>
<div id="i239503" class="revidert">
<p class="reviderta"><p id="i239504">Publisert: 20.06.2010</p></p></div><div id="i23006" class="def"><h5  id="i23007">Generelt</h5>

<p class="defa"><p id="i23008">Dette omfatter bl.a.  pasienter med muskel- og skjelettsykdommer, revmatiske tilstander,  nevropatiske smerter etter kirurgiske inngrep eller skader, strålebehandling  eller annen kurativ kreftbehandling, og etter nevrologiske sykdommer  eller skader i det sentrale eller perifere nervesystem. Langvarige  smertetilstander er ofte sammensatte og kompliserte og trenger da  tverrfaglig tilnærming. Hos disse pasientene vil psykiske og sosiale  faktorer ofte påvirke smerteopplevelsen. Utredning og behandling  av smerten bør derfor rette seg også mot disse faktorene, f.eks.  ved at legen samarbeider med psykolog, fysioterapeut, sosionom og andre  relevante helsefaglige personer med innsikt i komplekse smertetilstander.  For mange av disse pasientene er ikke fullstendig smertefrihet et  realistisk mål. Behandlingen må derfor søke å lindre smertene best  mulig og å hjelpe pasienten til å mestre smertene og fungere så  godt som mulig.</p></p>
<p class="defa"><p id="i23009">Mange pasienter med  kroniske smerter plages med søvnforstyrrelser. Et mulig behandlingsalternativ  for disse pasientene er et sedativt antidepressivum (TCA), f.eks. amitriptylin,  initialt 10 mg 2&#x2013;4 timer før sengetid. De spesifikke serotoninreopptakshemmere (SSRI)  har liten effekt på kroniske smerter og er assosiert med søvnforstyrrelser.  Noradrenalin og serotonin reopptakshemmerne venlafaksin og duloksetin  er dokumentert å ha en viss smertelindrende effekt. Gabapentinoidene  (gabapentin, pregabalin) som også brukes i behandling av nevropatisk  smerte, kan ha positiv effekt på søvn. Fordi dette er kroniske tilstander,  bør en være svært tilbakeholden med å bruke benzodiazepiner og benzodiazepinlignende  hypnotika som sovemedisin. Vær spesielt oppmerksom på interaksjoner  mellom serotoninreopptakshemmere og tramadol og fare for serotonergt syndrom.  Pregabalin har en dempende virkning på akutt abstinens hos opioidbehandlede/opioid(mis)brukere,  men har minimalt misbrukspotensiale i seg selv.</p></p>
<p class="defa"><p id="i23010">Smertepasienter som  behandles poliklinisk, ofte med flere analgetika og psykofarmaka,  kan representere en risiko i trafikksammenheng og i andre situasjoner  som krever aktpågivenhet. Men merk at fast dosering av et lengevirkende  opioid alene kan være forenlig med fortsatt bilkjøring. Ansvaret  for denne vurdering ligger hos pasienten og pasientens lege (se  også  <a id="aSeksjon1X159197" class="xref" href="../G/G15.htm#i159197" title="Kryssreferanse">G15 Trafikk,  risikofylt arbeid og legemidler</a>).</p></p></div><div id="i23011" class="tone"><h5  id="i23012"><strong>Legemiddelomtaler  og preparater,</strong> se:</h5>

<p class="tonea"><p id="i23013"> <a id="aSeksjon4X#i53394" class="xref" href="../L/L5.3.htm#i53394" title="Kryssreferanse">L5.3.1.1 Amitriptylin</a>.</p></p>
<p class="tonea"><p id="i23014"> <a id="aSeksjon4X#i54067" class="xref" href="../L/L5.3.htm#i54067" title="Kryssreferanse">L5.3.3.1 Duloksetin</a>.</p></p>
<p class="tonea"><p id="i23015"> <a id="aSeksjon4X#i56602" class="xref" href="../L/L6.1.htm#i56602" title="Kryssreferanse">L6.1.5.2 Gabapentin</a>.</p></p>
<p class="tonea"><p id="i23016"> <a id="aSeksjon4X#i56913" class="xref" href="../L/L6.1.htm#i56913" title="Kryssreferanse">L6.1.5.6 Pregabalin</a>.</p></p>
<p class="tonea"><p id="i23017"> <a id="aSeksjon3X#i53283" class="xref" href="../L/L5.3.htm#i53283" title="Kryssreferanse">L5.3.1 Trisykliske antidepressiva</a>.</p></p>
<p class="tonea"><p id="i23018"> <a id="aSeksjon4X#i54126" class="xref" href="../L/L5.3.htm#i54126" title="Kryssreferanse">L5.3.3.2 Venlafaksin</a>.</p></p></div><div id="i23019" class="seksjon4"><h4  id="i23020">T20.2.2.1&nbsp;Praktisk  gjennomføring av smertebehandling hos pasienter med  antatt normal levetid</h4>
	<OL>
		<LI id="i23022"><p id="i23023"><strong>Nociseptive smerter</strong> </p><br>	<OL type='a'>
		<LI id="i23025"><p id="i23026">Maksimal utnyttelse av <em>ikke&#x2011;medikamentelle  metoder:</em> f.eks. fysikalske behandlingsmetoder, transkutan  elektrisk nervestimulering (TENS), fysisk trening, mestringsgruppe  m.m.</p><br>		</LI>
		<LI id="i23027"><p id="i23028">Lokalbehandling med<em> NSAID-salve</em> eller <em>-gel</em> har en  viss effekt ved hudnære muskel- og leddsmerter. Plasmakonsentrasjonen  er ca. 5 % av plasmakonsentrasjoner med perorale NSAID. Det gir  signifikant færre og mindre alvorlige GI-bivirkninger enn behandling  med perorale NSAID. For å unngå hudirritasjon anbefales intermitterende behandling.</p><br>		</LI>
		<LI id="i23029"><p id="i23030">Intermitterende behandling med<em> paracetamol</em> ev. pluss et <em>NSAID:</em> Pga. risiko for bivirkninger ved bruk av NSAID bør daglig behandling unngås. Pasienter behandlet med NSAID over tid bør observeres for GI-bivirkninger og ev. kontrolleres for okkulte blødninger og hemoglobinnivå. Vær oppmerksom på at langvarig, daglig analgetikaforbruk kan medføre <em>legemiddelindusert hodepine,</em> spesielt når pasienten bruker analgetika for å lindre hodepine. Bruk av NSAID og koksiber kan også føre til hypertensjon og alvorlige kardiovaskulære komplikasjoner (infarkt, slag), og øke risiko for nyresvikt.</p><br>		</LI>
		<LI id="i23031"><p id="i23032"><em>Antidepressivum</em> i analgetisk lav til moderat  dose, f.eks. nortriptylin 10 mg om morgenen eller amitriptylin 10 mg  om kvelden, økende med 10 mg hver annen til tredje dag til pasienten  har smertelindrende effekt uten for sjenerende bivirkninger.</p><br>		</LI>
		<LI id="i23033"><p id="i23034">Lokal injeksjon av <em>lokalanestetika</em> og  ev. <em>depotglukokortikoid</em> kan  vurderes ved muskel- og skjelettsmerter med triggerpunkter. Langvarig  effekt er avhengig av korreksjon av muskelfeilfunksjoner ved spesifiserte  tøyninger av muskulatur og fysikalsk-medisinsk treningsterapi.</p><br>		</LI>
		<LI id="i23035"><p id="i23036">Mange pasienter med kroniske smerter  som ikke er kreftrelatert, har effekt av <em>opioidanalgetika, </em>men har betydelig risiko  for bivirkninger. Dette gjelder også de «svakere» opioidene kodein,  tramadol. Flertallet av pasienter på langtids opioidbehandling har  plagsomme opioidinduserte tarmdysfunksjoner som refluks, dyspepsi,  kvalme, nedsatt appetitt, hardnakket obstipasjon, rektale og anale komplikasjoner.  Pasienter med langvarige smertetilstander der all annen tilgjengelig og  mindre risikofylt behandling ikke har gitt lindring og som har smerteindusert  lav livskvalitet, kan i en periode gis forsøksbehandling med opioid.  Dersom pasienten oppnår meningsfylt smertelindring, bedre funksjonsnivå  og bedret livskvalitet, kan det være aktuelt å etablere langtids  opioidbehandling. Virkningen av denne må overvåkes nøye, både den  smertelindrende virkning, virkning på funksjonsnivå, uønskede virkninger  og nettoeffekt på livskvalitet. Dette er krevende behandling både  for pasienten og for legen(e) som har ansvaret for behandlingen.  Den norske legeforenings retningslinjer bør følges. For dosering, se  <a id="aSeksjon4X#i23190" class="xref" href="../T/T20.2.htm#i23190" title="Kryssreferanse">T20.2.3 Bruk  av sterkere opioider hos pasienter med kort livsprognose</a>.</p><br>		</LI>
	</OL>
		</LI>
		<LI id="i23037"><p id="i23038"><strong>Nevropatiske smerter.</strong> Nortriptylin, amitriptylin  eller SNRI i lav til moderat dose (se  <a id="aSeksjon4X#i23032" class="ref" href="../T/T20.2.htm#i23032" title="Antidepressivum i analgetisk lav til moderat  dose, f.eks. nortriptylin 10 mg om morgenen eller amitriptylin 10 mg  om kvelden, økende med 10 mg hver annen til tredje dag til pasienten  har smertelindrende effekt uten for sjenerende bivirkninger.">Antidepressivum i analgetisk lav til moderat  dose, f.eks. nortriptylin 10 mg om morgenen eller amitriptylin 10 mg  om kvelden, økende med 10 mg hver annen til tredje dag til pasienten  har smertelindrende effekt uten for sjenerende bivirkninger.</a>), alternativt gabapentin eller pregabalin. <em>Gabapentin:</em> Start  med 300 mg om kvelden og øk gradvis til 300 mg <Spesfont Font = "Symbol">x</Spesfont> 3  med minst 3 dager mellom hver doseøkning. Den effektive dosen er  individuell. I første omgang titrerer man dosen opp til f.eks. 1800 mg/døgn  fordelt på 3-5 doser. Dosen kan vurderes å økes ytterligere, maksimalt  til 3600 mg/døgn. Som for alle antiepileptika må seponering skje  gradvis, f.eks. med minst 3 dager mellom hver dosereduksjon pga.  faren for kramper. <em>Pregabalin:</em> Startdose  75 mg <Spesfont Font = "Symbol">x</Spesfont> 2, lavere for eldre, ev.  langsomt økende opp til maksimalt 600 mg/døgn. Karbamazepin har  liten effekt i forhold til bivirkningene (unntak: trigeminusnevralgi).  Lamotrigin har usikker effekt og potensielt alvorlige bivirkninger,  slik at meget langsom økning av dosen er nødvendig.</p><br><p id="i23039">Også ved nevropatisk smerte kan det  unntaksvis være indisert, som regel i tillegg til TCA og/eller gabapentin/pregabalin,  med langvarig opioidbehandling etter samme prinsipp som beskrevet  under nociseptive smerter.</p><br><p id="i23040"> Lokalbehandling med lokalanestetika  eller kapsaicinkrem er vist å ha en viss effekt i behandlingen av  postherpetisk nevralgi og kan for øvrig forsøkes ved lokalisert  nevropatisk smerte, f.eks. allodynisk område på amputasjonsstump.  Kan det palperes nevromer (etter amputasjon, andre kirurgiske inngrep  eller traumer), kan lokal injeksjon med lokalanestetika og glukokortikoid  depotpreparat lindre en periode.</p><br>		</LI>
		<LI id="i23041"><p id="i23042"><strong>Smerter med mulig psykisk årsak.</strong> Ved  smerter som følge av dyp depresjon eller psykose, behandles grunnsykdommen.  Såkalte «somatoforme» tilstander: Ikke-medikamentelle smertelindringstiltak  foretrekkes; det er kontraindisert å bruke opioider (både svake  og sterke) og benzodiazepiner. Paracetamol og ikke&#x2011;steroide antiinflammatoriske  midler (NSAID) har vanligvis begrenset effekt, men intermitterende behandling  kan forsøkes. Trisykliske antidepressiva i lav dose kan forsøkes  dersom psykiater er enig i behandlingen.</p><br>		</LI>
		<LI id="i23043"><p id="i23044"><strong>Idiopatisk kronisk smerte.</strong> I denne gruppen  kan det være pasienter som ikke er blitt godt nok utredet. Finner  man ingen årsak til smerten, er legemiddelbehandlingen som skissert under  såkalte «somatoforme» tilstander (se punkt 3 over).</p><br>		</LI>
	</OL>
<div id="i23045" class="tone"><h5  id="i23046"><strong>Legemiddelomtaler  og preparater,</strong> se:</h5>

<p class="tonea"><p id="i23047"> <a id="aSeksjon4X#i53394" class="xref" href="../L/L5.3.htm#i53394" title="Kryssreferanse">L5.3.1.1 Amitriptylin</a>.</p></p>
<p class="tonea"><p id="i23048"> <a id="aSeksjon4X#i80285" class="xref" href="../L/L22.1.htm#i80285" title="Kryssreferanse">L22.1.1.2 Bupivakain, levobupivakain</a>.</p></p>
<p class="tonea"><p id="i23049"> <a id="aSeksjon4X#i74637" class="xref" href="../L/L16.4.htm#i74637" title="Kryssreferanse">L16.4.8.1 Kapsaicin</a>.</p></p>
<p class="tonea"><p id="i23050"> <a id="aSeksjon8X#i79323" class="xref" href="../L/L20.1.htm#i79323" title="Kryssreferanse">L20.1.2.3.2 Fentanyl</a>.</p></p>
<p class="tonea"><p id="i23051"> <a id="aSeksjon4X#i56602" class="xref" href="../L/L6.1.htm#i56602" title="Kryssreferanse">L6.1.5.2 Gabapentin</a>.</p></p>
<p class="tonea"><p id="i23052"> <a id="aSeksjon3X#i44000" class="xref" href="../L/L3.7.htm#i44000" title="Kryssreferanse">L3.7.1 Glukokortikoider  for systemisk effekt og lokal injeksjon</a>.</p></p>
<p class="tonea"><p id="i23053"> <a id="aSeksjon4X#i75147" class="xref" href="../L/L17.1.htm#i75147" title="Kryssreferanse">L17.1.1.6 Ibuprofen</a></p></p>
<p class="tonea"><p id="i23054"> <a id="aSeksjon3X#i74762" class="xref" href="../L/L17.1.htm#i74762" title="Kryssreferanse">L17.1.1 Ikke&#x2011;steroide antiinflammatoriske  midler</a>.</p></p>
<p class="tonea"><p id="i23055"> <a id="aSeksjon4X#i56345" class="xref" href="../L/L6.1.htm#i56345" title="Kryssreferanse">L6.1.4.2 Karbamazepin</a>.</p></p>
<p class="tonea"><p id="i23056"> <a id="aSeksjon4X#i75310" class="xref" href="../L/L17.1.htm#i75310" title="Kryssreferanse">L17.1.1.8 Ketoprofen</a></p></p>
<p class="tonea"><p id="i23057"> <a id="aSeksjon8X#i78994" class="xref" href="../L/L20.1.htm#i78994" title="Kryssreferanse">L20.1.2.1.2 Kodein</a>.</p></p>
<p class="tonea"><p id="i23058"> <a id="aSeksjon4X#i56736" class="xref" href="../L/L6.1.htm#i56736" title="Kryssreferanse">L6.1.5.4 Lamotrigin</a>.</p></p>
<p class="tonea"><p id="i23059"> <a id="aSeksjon4X#i80361" class="xref" href="../L/L22.1.htm#i80361" title="Kryssreferanse">L22.1.1.3 Lidokain</a>.</p></p>
<p class="tonea"><p id="i23060"> <a id="aSeksjon3X#i80155" class="xref" href="../L/L22.1.htm#i80155" title="Kryssreferanse">L22.1.1 Lokalanestetika  for lokal- og regionalanestesi</a>.</p></p>
<p class="tonea"><p id="i23061"> <a id="aSeksjon4X#i44231" class="xref" href="../L/L3.7.htm#i44231" title="Kryssreferanse">L3.7.1.4 Metylprednisolon</a>.</p></p>
<p class="tonea"><p id="i23062"> <a id="aSeksjon4X#i53521" class="xref" href="../L/L5.3.htm#i53521" title="Kryssreferanse">L5.3.1.4 Nortriptylin</a>.</p></p>
<p class="tonea"><p id="i23063"> <a id="aSeksjon3X#i78883" class="xref" href="../L/L20.1.htm#i78883" title="Kryssreferanse">L20.1.2 Opioidanalgetika</a>.</p></p>
<p class="tonea"><p id="i23064"> <a id="aSeksjon4X#i78728" class="xref" href="../L/L20.1.htm#i78728" title="Kryssreferanse">L20.1.1.2 Paracetamol</a>.</p></p>
<p class="tonea"><p id="i23065"> <a id="aSeksjon4X#i56913" class="xref" href="../L/L6.1.htm#i56913" title="Kryssreferanse">L6.1.5.6 Pregabalin</a>.</p></p>
<p class="tonea"><p id="i23066"> <a id="aSeksjon3X#i54013" class="xref" href="../L/L5.3.htm#i54013" title="Kryssreferanse">L5.3.3 Selektive noradrenalin- og serotoninreopptakshemmere  (SNRI)</a>.</p></p>
<p class="tonea"><p id="i23067"> <a id="aSeksjon4X#i79261" class="xref" href="../L/L20.1.htm#i79261" title="Kryssreferanse">L20.1.2.3 Sterkere opioidagonister</a>.</p></p>
<p class="tonea"><p id="i23068"> <a id="aSeksjon8X#i79093" class="xref" href="../L/L20.1.htm#i79093" title="Kryssreferanse">L20.1.2.1.4 Tramadol</a>.</p></p>
<p class="tonea"><p id="i23069"> <a id="aSeksjon3X#i53283" class="xref" href="../L/L5.3.htm#i53283" title="Kryssreferanse">L5.3.1 Trisykliske antidepressiva</a>.</p></p></div><div id="i23070" class="tone-kilde"><h6  id="i23071">Kilder.</h6>

<p class="tone-kildea"><p id="i23072">Nociseptive smerter  <a id="aSeksjon1X22808" class="ref" href="../T/T20.htm#i2340322808" title="Nociseptive smerter">Nociseptive smerter</a>.</p></p>
<p class="tone-kildea"><p id="i23073">Kroniske smerter  <a id="aSeksjon1X22808" class="ref" href="../T/T20.htm#i2340822808" title="Kroniske smerter">Kroniske smerter</a>.</p></p></div></div></div><div id="i23074" class="seksjon3"><h3  id="i23075">T20.2.3&nbsp;Smerter  hos pasienter med kort livsprognose</h3>
<div id="i239505" class="revidert">
<p class="reviderta"><p id="i239506">Publisert: 20.06.2010</p></p></div>
<p class="seksjon3a"><p id="i23076">Se også  <a id="aSeksjon1X23416" class="xref" href="../T/T21.htm#i23416" title="Kryssreferanse">T21 Palliativ behandling</a>.</p></p><div id="i23077" class="def"><h5  id="i23078">Generelt</h5>

<p class="defa"><p id="i23079">Smerteopplevelsene med  langtkommen kreftsykdom inkluderer også psykiske, sosiale og åndelige/eksistensielle  komponenter, og det er viktig med en helhetlig tilnærming til pasientene.</p></p>
<p class="defa"><p id="i23080">Analgetika kan gi effektiv  smertelindring. Når man starter smertebehandling, skal man alltid vurdere  om man skal rette behandling også mot tumorveksten som gir opphav  til smerten.</p></p></div><div id="i23081" class="def"><h5  id="i23082">Behandling</h5>

<p class="defa">&nbsp;</p>	<UL type="circle">
		<LI id="i23085"><p id="i23086">Smertene behandles straks de blir et  problem for pasienten. Behandlingen individualiseres. Medikamentell  smertebehandling av kreftpasienter bygger i første rekke på WHO's  anbefalinger. Peroral administrasjon, depotpreparater dosert fast  etter klokken, individuell dosetitrering, effektevaluering, kontinuerlig  oppfølging og dosejustering etter WHO's analgetikatrapp: Begynn  med ikke-opioide analgetika, legg til et svakt opioid ved behov,  gå til tredje trinn ved å legge til et sterktvirkende opioid. Co-analgetika  i form av antiemetika, antidepressiva og/eller antiepileptika brukes  når de er indisert. Ved riktig dosering taper ikke de opioide legemidlene  sin analgetiske effekt over tid, men ofte utvikles plagsomme bivirkninger  som begrenser netto nyttevirkning av opioidbehandling. Ved toleranseutvikling  kan adekvat smertelindring vanligvis oppnås ved å øke dosene.</p><br>		</LI>
		<LI id="i23087"><p id="i23088">Om pasienten har vedvarende smerter  gjennom hele døgnet, er depotpreparat som fast grunndosering best.  Gjennombruddssmerte behandles særskilt med opioid med raskere innsettende  effekt. Det er nødvendig med individuell, titrert dosering og årvåken  effekt- og bivirkningsevaluering. På denne måten er risiko for respirasjonsstans  minimal. Frykt for bivirkninger som respirasjonsdepresjon kan være  overdrevet og bør ikke forhindre at pasientene får god smertebehandling.  Tegn på sedasjon tilsier skjerpet monitorering/dosejustering.</p><br>		</LI>
		<LI id="i23089"><p id="i23090">Peroralt (eller ev. transdermalt) depotpreparat ved stabile smerter. Perorale doser må være om lag 2&#8211;3 ganger høyere enn parenterale doser for de fleste opioidanalgetika. Tabell 1 i legemiddelkapitlet  <a id="aTabellX80005" class="ref" href="../L/L20.htm#i80005" title="Tabell 1 Ekvianalgetiske doser av sterkere opioidanalgetika og virkningstida">Tabell 1 Ekvianalgetiske doser av sterkere opioidanalgetika og virkningstida</a> Men ved overgang fra oral eller transdermal administrering til infusjons-/injeksjonsbehandling må en alltid begynne lavt og titrere opp til tilfredsstillende analgesi-/bivirkningseffekt.</p><br>		</LI>
		<LI id="i23091"><p id="i23092">Nær kontakt med pasienten og nøye oppfølging  av smertebehandlingen er avgjørende for godt resultat. Pasientens  symptomer vil veksle betydelig over tid: Til dels plagsomme bivirkninger  av behandlingen må forventes, forebygges og behandles best mulig. Smertelindrende  behandling er en kontinuerlig og til tider meget krevende prosess.</p><br>		</LI>
		<LI id="i23093"><p id="i23094">NB. Husk profylakse og behandling av  opioidindusert tarmdysfunksjon.</p><br>		</LI>
	</UL>
</div><div id="i23095" class="seksjon4"><h4  id="i23096">T20.2.3.1&nbsp;Praktisk  gjennomføring av smertebehandling hos pasienter med kort livsprognose</h4>

<p class="seksjon4a"><p id="i23097">Se også avsnittet  <a id="aSeksjon4X#i23190" class="xref" href="../T/T20.2.htm#i23190" title="Kryssreferanse">T20.2.3 Bruk  av sterkere opioider hos pasienter med kort livsprognose</a> og  <a id="aSeksjon1X23416" class="xref" href="../T/T21.htm#i23416" title="Kryssreferanse">T21 Palliativ behandling</a>.</p></p>
<p class="seksjon4a"><p id="i23098">Analgetika gir ofte  god lindring av smerter hos pasienter med kreft. Når man starter smertebehandling,  skal man alltid også vurdere om det skal gis palliativ antitumorbehandling mot  kreftsvulsten eller metastaser som gir opphav til smertene (se for  øvrig Legeforeningens Retningslinjer for smertelindring 2009, <em>www.legeforeningen.no/asset/23457/1/23457_1.pdf</em>). Psykologiske  tiltak som avspenning, samtaler og mestringsgruppe kan være nyttige  tiltak for pasienter med kreftrelatert smerte. Fysioterapi er viktig  for å bevare funksjon og lindre smerte og kan gi gode kroppsopplevelser.  Aktuelle tiltak kan være massasje, mobilisering, TENS og spesifikke  tiltak mot lymfødem.</p></p>
<p class="seksjon4a"><p id="i23099"><strong>Medikamentell smertebehandling</strong> (Bygger  på WHOs tretrinns  analgetikatrapp).</p></p>
<p class="seksjon4a"><p id="i23100"><strong>Trinn I</strong></p></p>	<UL type="circle">
		<LI id="i23102"><p id="i23103">Paracetamol inntil 1 g <Spesfont Font = "Symbol">x </Spesfont>4.</p><br>		</LI>
		<LI id="i23104"><p id="i23105">Hvis det er utilstrekkelig effekt kan  et NSAID overveies i tillegg til paracetamol. Vær imidlertid oppmerksom  på at kreftpasienter har høy risiko for å få bivirkninger ved både koksiber  og NSAID.</p><br>		</LI>
	</UL>

<p class="seksjon4a"><p id="i23106">Ved  utilstrekkelig effekt gis i tillegg:</p></p>
<p class="seksjon4a"><p id="i23107"><strong>Trinn II</strong></p></p>	<UL type="circle">
		<LI id="i23109"><p id="i23110">Et «svakere» opioid legges til ikke-opioidanalgetika.</p><br><p id="i23111">Trinn II-opioider peroralt og transdermalt:</p><br>	<UL type="circle">
		<LI id="i23113"><p id="i23114"><em>Kodein:</em> (I kombinasjon med paracetamol.)  En ulempe med kodein er at ca. 10 % av befolkningen ikke omdanner  kodein til morfin, slik at kodein vil gi liten analgetisk effekt.  Kodein er i tillegg svært forstoppende. For de pasientene som omdanner  kodein til morfin på vanligste måte, vil en døgndose på 2 tabletter  á 25 mg <Spesfont Font = "Symbol">x </Spesfont>4 svare omtrent til  40 mg morfin/døgn per os.</p><br>		</LI>
		<LI id="i23115"><p id="i23116"><em>Tramadol:</em> Tramadol omdannes til en aktiv,  men svak <Spesfont Font = "Symbol">&#x03BC;</Spesfont>-opioidreseptoragonist,  men hos ca. 10 % av befolkningen skjer dette langsomt. Den ene enantiomeren  av den racemiske tramadolblandingen hemmer serotonin- og noradrenalinreopptak.  Det er viktig å være klar over at tramadol derfor interagerer med  antidepressiva og øker risikoen for det ubehagelige, til dels farlige,  serotonerge syndromet.</p><br>		</LI>
		<LI id="i23117"><p id="i23118"><em>Buprenorfin plaster:</em> Transdermalt opioid  depotpreparat, som gjennom 7 døgn gir en jevn tilførsel av 5 <Spesfont Font = "Symbol">&#x03BC;</Spesfont>g, 10 <Spesfont Font = "Symbol">&#x03BC;</Spesfont>g,  eller 20 <Spesfont Font = "Symbol">&#x03BC;</Spesfont>g/time.</p><br>		</LI>
	</UL>
		</LI>
	</UL>

<p class="seksjon4a"><p id="i23119">Ved  utilstrekkelig effekt av trinn II-opioid + ikke-opioid analgetikum  (+ ev. co-analgetikum, se  <a id="aSeksjon4X#i22895" class="ref" href="../T/T20.1.htm#i22895" title="Co-analgetika">Co-analgetika</a>),  erstattes trinn II med trinn III-opioid:</p></p>
<p class="seksjon4a"><p id="i23120"><strong>Trinn III</strong></p></p>	<UL type="circle">
		<LI id="i23122"><p id="i23123">Sterkere opioider peroralt: En kan  begynne med korttidsvirkende preparat, morfinmikstur eller -tabletter  hver 4. time med dobbelt dose til natten, og titrere inntil tilfredsstillende dose  er funnet. Deretter går en over til samme døgndose med morfin depottabletter  dosert 2 ganger per døgn. Men det går også an å begynne direkte  med morfin depottabletter. Alternativer til morfin er oksykodon  og hydromorfon i vanlige tablett- og depotformuleringer.</p><br>		</LI>
		<LI id="i23124"><p id="i23125">Bruk av fentanyl plaster forutsetter  at smerten er stabil. Buprenorfin depotplaster egner seg best til  behandling av kronisk ikke-malign smerte og til kreftpasienter som  tidligere ikke er blitt behandlet med sterke opioider. Merk at dosene  er lave i forhold til fentanyl depotplasterdoser. Laveste buprenorfin  depotplasterdose (5 <Spesfont Font = "Symbol">&#x03BC;</Spesfont>g/time)  angis å svare omtrent til 10 mg morfin per os i døgnet eller 40 mg  kodein hos en som normalt omdanner kodein til morfin. Det sterkeste  buprenorfinplasteret tilgjengelig i Norge (20 <Spesfont Font = "Symbol">&#x03BC;</Spesfont>g/time)  svarer omtrent til det svakeste fentanylplaster (12 <Spesfont Font = "Symbol">&#x03BC;</Spesfont>g/time). Behandling med metadon  er spesialistoppgave.</p><br>		</LI>
	</UL>

<p class="seksjon4a"><p id="i23126"><strong>Invasive tiltak når  trinn III svikter</strong></p></p>	<UL type="circle">
		<LI id="i23128"><p id="i23129">Opioider parenteralt (når peroralt  inntak er umulig eller har utilstrekkelig effekt): Morfin subkutant  via smertepumpe. Alternativt ketobemidon eller oksykodon.</p><br>		</LI>
		<LI id="i23130"><p id="i23131">Opioider intratekalt: I noen tilfeller,  f.eks. ved intraktabel nevropatisk smerte kan det være nødvendig  med intratekal behandling. Infusjon av opioid, lokalanestetikum  og adrenalin er spesialistoppgave for anestesileger.</p><br>		</LI>
	</UL>

<p class="seksjon4a"><p id="i23132">Gjennombruddssmerter behandles  særskilt med opioid med raskere innsettende effekt, som morfin tabletter/mikstur,  oksykodon kapsler eller transmukosalt tilført fentanyl (sugetablett  m/applikator, sublingvale tabletter, nesespray).</p></p>	<OL>
		<LI id="i23134"><p id="i23135"><strong>Smerter fra muskel- og skjelettsystemet</strong></p><br>	<UL type="circle">
		<LI id="i23137"><p id="i23138">Stråleterapi for skjelettmetastaser  kan ha god smertelindrende effekt. Ved utbredte skjelettmetastaser  der det er vanskelig eller umulig å gi vanlig strålebehandling mot alle  aktuelle områder, kan radioaktive isotoper brukes. Bisfosfonater  som tilleggsbehandling kan også ha smertelindrende effekt. Bisfosfonater  har i tillegg andre effekter som kan være nyttige for pasienter  med skjelettsmerter (reduserer risiko for brudd, og motvirker hyperkalsemi).  Bisfosfonater synes å gi smertelindrende effekt først etter noen  ukers behandling. Bivirkninger er generelt milde.</p><br>		</LI>
	</UL>
		</LI>
		<LI id="i23139"><p id="i23140"><strong>Viscerale smerter</strong></p><br>	<UL type="circle">
		<LI id="i23142"><p id="i23143">Opioider kan ha god effekt. Det kan  være nødvendig med intratekal behandling med opioid + lokalanestetikum  + adrenalin/klonidin. Blokade av plexus coeliacus skal vurderes,  særlig ved pankreaskarsinom. Ved inoperabel ileus kan subkutan infusjon med  morfin (smertelindring), butylskopolamin (redusert tarmkolikk og  sekresjon) og haloperidol (lindring av kvalme) gi lindring.</p><br>		</LI>
	</UL>
		</LI>
		<LI id="i23144"><p id="i23145"><strong>Nevropatiske smerter</strong></p><br><p id="i23146"><em>Adjuvans til opioider:</em></p><br>	<UL type="circle">
		<LI id="i23148"><p id="i23149">Lav dose amitriptylin dosert en gang  daglig, ca. 2&#x2013;4 timer før leggetid. Anbefalt startdose 10 mg. Ev.  kan SNRI (duloksetin, venlafaksin) forsøkes, eller gabapentinoider  (gabapentin, pregabalin).</p><br>		</LI>
		<LI id="i23150"><p id="i23151">Opioider og lokalanestetika epiduralt  eller intratekalt: Morfin, fentanyl, bupivakain og adrenalin eller  klonidin er spesialoppgave for anestesilege.</p><br>		</LI>
		<LI id="i23152"><p id="i23153">Ved akutt kompresjon av nervevev med pareseutvikling (f.eks. truende tverrsnittlesjon) bør man gi glukokortikoid (e.g. deksametason) peroralt eller intravenøst. Strålebehandling eller kirurgisk behandling må vurderes. Ved svært vanskelig skjelettsmerte, visceral eller nevropatisk smerte kan også glukokortikoid forsøkes peroralt. Man starter med høy dose (prednisolon 40 mg) og trapper ned til lavest mulige vedlikeholdsdose. Ikke-steroide antiinflammatoriske midler har liten effekt, og bivirkninger og toksisitet kan være betydelig.</p><br>		</LI>
	</UL>
		</LI>
	</OL>
<div id="i23154" class="tone"><h5  id="i23155"><strong>Legemiddelomtaler  og preparater,</strong> se:</h5>

<p class="tonea"><p id="i23156"> <a id="aSeksjon4X#i65143" class="xref" href="../L/L8.9.htm#i65143" title="Kryssreferanse">L8.9.1.1 Adrenalin</a>.</p></p>
<p class="tonea"><p id="i23157"> <a id="aSeksjon2X" class="xref" href="../L/L8.9.htm" title="Kryssreferanse">L8.9 Adrenerge agonister</a>.</p></p>
<p class="tonea"><p id="i23158"> <a id="aSeksjon4X#i53394" class="xref" href="../L/L5.3.htm#i53394" title="Kryssreferanse">L5.3.1.1 Amitriptylin</a>.</p></p>
<p class="tonea"><p id="i23159"> <a id="aSeksjon2X" class="xref" href="../L/L17.5.htm" title="Kryssreferanse">L17.5 Bisfosfonater</a>.</p></p>
<p class="tonea"><p id="i23160"> <a id="aSeksjon4X#i80285" class="xref" href="../L/L22.1.htm#i80285" title="Kryssreferanse">L22.1.1.2 Bupivakain, levobupivakain</a>.</p></p>
<p class="tonea"><p id="i23161"> <a id="aSeksjon8X#i79183" class="xref" href="../L/L20.1.htm#i79183" title="Kryssreferanse">L20.1.2.2.1 Buprenorfin</a>.</p></p>
<p class="tonea"><p id="i23162"> <a id="aSeksjon3X#i71614" class="xref" href="../L/L12.7.htm#i71614" title="Kryssreferanse">L12.7.1 Butylskopolamin</a>.</p></p>
<p class="tonea"><p id="i23163"> <a id="aSeksjon4X#i44351" class="xref" href="../L/L3.7.htm#i44351" title="Kryssreferanse">L3.7.1.7 Deksametason</a>.</p></p>
<p class="tonea"><p id="i23164"> <a id="aSeksjon4X#i54067" class="xref" href="../L/L5.3.htm#i54067" title="Kryssreferanse">L5.3.3.1 Duloksetin</a>.</p></p>
<p class="tonea"><p id="i23165"> <a id="aSeksjon8X#i79323" class="xref" href="../L/L20.1.htm#i79323" title="Kryssreferanse">L20.1.2.3.2 Fentanyl</a>.</p></p>
<p class="tonea"><p id="i23166"> <a id="aSeksjon4X#i56602" class="xref" href="../L/L6.1.htm#i56602" title="Kryssreferanse">L6.1.5.2 Gabapentin</a>.</p></p>
<p class="tonea"><p id="i23167"> <a id="aSeksjon3X#i44000" class="xref" href="../L/L3.7.htm#i44000" title="Kryssreferanse">L3.7.1 Glukokortikoider  for systemisk effekt og lokal injeksjon</a>.</p></p>
<p class="tonea"><p id="i23168"> <a id="aSeksjon4X#i52565" class="xref" href="../L/L5.2.htm#i52565" title="Kryssreferanse">L5.2.3.3 Haloperidol</a>.</p></p>
<p class="tonea"><p id="i23169"> <a id="aSeksjon8X#i79456" class="xref" href="../L/L20.1.htm#i79456" title="Kryssreferanse">L20.1.2.3.3 Hydromorfon</a>.</p></p>
<p class="tonea"><p id="i23170"> <a id="aSeksjon3X#i74762" class="xref" href="../L/L17.1.htm#i74762" title="Kryssreferanse">L17.1.1 Ikke&#x2011;steroide antiinflammatoriske  midler</a>.</p></p>
<p class="tonea"><p id="i23171"> <a id="aSeksjon8X#i79487" class="xref" href="../L/L20.1.htm#i79487" title="Kryssreferanse">L20.1.2.3.4 Ketobemidon</a>.</p></p>
<p class="tonea"><p id="i23172"> <a id="aSeksjon3X#i64487" class="xref" href="../L/L8.7.htm#i64487" title="Kryssreferanse">L8.7.3 Klonidin</a>.</p></p>
<p class="tonea"><p id="i23173"> <a id="aSeksjon8X#i78994" class="xref" href="../L/L20.1.htm#i78994" title="Kryssreferanse">L20.1.2.1.2 Kodein</a>.</p></p>
<p class="tonea"><p id="i23174"> <a id="aSeksjon8X#i79040" class="xref" href="../L/L20.1.htm#i79040" title="Kryssreferanse">L20.1.2.1.3 Kodein&#x2013;paracetamol</a>.</p></p>
<p class="tonea"><p id="i23175"> <a id="aSeksjon3X#i80155" class="xref" href="../L/L22.1.htm#i80155" title="Kryssreferanse">L22.1.1 Lokalanestetika  for lokal- og regionalanestesi</a>.</p></p>
<p class="tonea"><p id="i23176"> <a id="aSeksjon8X#i79533" class="xref" href="../L/L20.1.htm#i79533" title="Kryssreferanse">L20.1.2.3.5 Metadon</a>.</p></p>
<p class="tonea"><p id="i23177"> <a id="aSeksjon8X#i79661" class="xref" href="../L/L20.1.htm#i79661" title="Kryssreferanse">L20.1.2.3.6 Morfin</a>.</p></p>
<p class="tonea"><p id="i23178"> <a id="aSeksjon8X#i79776" class="xref" href="../L/L20.1.htm#i79776" title="Kryssreferanse">L20.1.2.3.8 Oksykodon</a>.</p></p>
<p class="tonea"><p id="i23179"> <a id="aSeksjon3X#i78883" class="xref" href="../L/L20.1.htm#i78883" title="Kryssreferanse">L20.1.2 Opioidanalgetika</a>.</p></p>
<p class="tonea"><p id="i23180"> <a id="aSeksjon4X#i78728" class="xref" href="../L/L20.1.htm#i78728" title="Kryssreferanse">L20.1.1.2 Paracetamol</a>.</p></p>
<p class="tonea"><p id="i23181"> <a id="aSeksjon4X#i44200" class="xref" href="../L/L3.7.htm#i44200" title="Kryssreferanse">L3.7.1.3 Prednisolon</a>.</p></p>
<p class="tonea"><p id="i23182"> <a id="aSeksjon4X#i56913" class="xref" href="../L/L6.1.htm#i56913" title="Kryssreferanse">L6.1.5.6 Pregabalin</a>.</p></p>
<p class="tonea"><p id="i23183"> <a id="aSeksjon3X#i54013" class="xref" href="../L/L5.3.htm#i54013" title="Kryssreferanse">L5.3.3 Selektive noradrenalin- og serotoninreopptakshemmere  (SNRI)</a>.</p></p>
<p class="tonea"><p id="i23184"> <a id="aSeksjon4X#i79261" class="xref" href="../L/L20.1.htm#i79261" title="Kryssreferanse">L20.1.2.3 Sterkere opioidagonister</a>.</p></p>
<p class="tonea"><p id="i23185"> <a id="aSeksjon8X#i79093" class="xref" href="../L/L20.1.htm#i79093" title="Kryssreferanse">L20.1.2.1.4 Tramadol</a>.</p></p>
<p class="tonea"><p id="i23186"> <a id="aSeksjon4X#i54126" class="xref" href="../L/L5.3.htm#i54126" title="Kryssreferanse">L5.3.3.2 Venlafaksin</a>.</p></p></div><div id="i23187" class="tone-kilde"><h6  id="i23188">Kilder.</h6>

<p class="tone-kildea"><p id="i23189">Buprenorfin&#x2013;fentanyl  <a id="aSeksjon1X22808" class="ref" href="../T/T20.htm#i2340022808" title="Buprenorfin&#x2013;fentanyl">Buprenorfin&#x2013;fentanyl</a>.</p></p></div></div><div id="i23190" class="seksjon4"><h4  id="i23191">T20.2.3.2&nbsp;Bruk  av sterkere opioider hos pasienter med kort livsprognose</h4>
	<OL>
		<LI id="i23193"><p id="i23194"><strong>WHOs trinn III-opioider peroralt</strong></p><br>	<UL type="circle">
		<LI id="i23196"><p id="i23197">Morfin er førstevalg etter WHOs analgetikatrapp.  Det er viktig at en velger en potent <Spesfont Font = "Symbol">&#x03BC;</Spesfont>-agonist  som finnes som hurtigvirkende og lengevirkende administrasjonsform (foruten  morfin har vi i Norge oksykodon og hydromorfon) og blir kjent med virkninger  og bivirkninger. Depotpreparat av morfin som tablett eller granulat  doseres <Spesfont Font = "Symbol">x </Spesfont>2 (eller <Spesfont Font = "Symbol">x </Spesfont>3) med 8&#x2013;12 timers intervall. Granulatet  kan brukes til pasienter med svelgvansker eller som sondeernæres.  Ved behandlingsoppstart kan en titrere med morfin mikstur eller  tabletter dosert hver 4. time med dobbelt dose til natten inntil effektiv  dose, deretter overgang til depotpreparat. En kan også begynne direkte  med peroralt depotpreparat. Startdosen er avhengig av tidligere  behandling med svakt opioid, hvor intense smerter pasienten har,  og pasientens alder og allmenntilstand. Vanlig startdose morfin  tabletter eller mikstur (for en pasient som har brukt maksimumsdose  paracetamol&#x2013;kodein eller tramadol) er 60 mg/døgn, dvs. 10 mg hver 4.  time med dobbelt dose til natten eller depotpreparat 30 mg <Spesfont Font = "Symbol">x </Spesfont>2. Redusert dose til eldre og svekkede,  f.eks. 5 mg hver 4. time.</p><br><p id="i23198">Dosebehovet er individuelt, og dosen  må titreres til ønsket effekt. Morfin mikstur og vanlige tabletter  har raskere innsettende effekt og kortere virkningstid enn depotpreparatet.  Depotpreparat gir jevn effekt i 8&#x2013;12 timer (Husk at depottabletter ikke  kan knuses eller deles uten at depoteffekten går tapt). Ved behov  for doseøkning av depotpreparat: vanligvis ca. 30 % av døgndosen.  Morfin metaboliseres bl.a. til den aktive metabolitten 6-glukuronid  som utskilles gjennom nyrene. Vær oppmerksom på tegn på overdosering/toksisitet  hos pasienter med nedsatt nyrefunksjon og ved langvarig høydosebehandling  (kvalme, obstipasjon, blek og fuktig hud, hypotermi, CNS-depresjon,  kramper, respirasjonsdepresjon, uttalt miose, bradykardi, sirkulasjonssvikt).</p><br><p id="i23199"><em>Gjennombruddssmerte</em> behandles  særskilt med morfinmikstur eller vanlige tabletter. (Mikstur: magistrell  forskrivning 2 mg/ml eller 10 mg/ml.) Tommelfingerregel: En tilleggsdose  morfin tilsvarer den faste depotmorfindosen delt på 6, og kan doseres  ved behov inntil <Spesfont Font = "Symbol">x </Spesfont>6. Om pasienten  trenger mer enn 6 doser for gjennombruddssmerter hvert døgn, bør  dosen av depotopioid økes. Men dersom tilleggsopioidet er blitt  brukt spesifikt for å behandle bevegelsesavhengig smerte eller spontane  anfall med smerte, skal ikke disse dosene legges til depotopioiddosen,  da dette vil medføre for høye doser depotopioid når pasienten ikke  har gjennombruddssmerter. Pasienten vil fortsatt trenge tilleggsopioid  i forbindelse med smertefull aktivitet.</p><br>		</LI>
		<LI id="i23200"><p id="i23201"><em>Oksykodon:</em> Samme  prinsipper som for morfin, spesielt ved bruk av oksykodon depottabletter,  men oppstart og titrering direkte med depottabletter går greit fordi  de også har raskt innsettende, så vel som lengevarende og langsomt  avtagende effekt. Vanlig startdose med depotpreparat er 10&#x2013;20 mg  hver 8.&#x2013;12. time. Dersom korttidsvirkende preparat brukes initialt  for å titrere seg frem til nødvendig dose, er vanlig startdose for  opioidnaive pasienter 5 mg hver 6. time. Vær oppmerksom på at oksykodon  peroralt er ca. dobbelt så potent som morfin peroralt og har lengre virkningstid  pga høyere oral biotilgjengelighet. Oksykodon har aktiv metabolitt,  men den kliniske betydningen er liten.</p><br><p id="i23202">Gjennombruddssmerter behandles  med oksykodon korttidsvirkende preparat (kapsler eller mikstur:  1/8&#x2013;1/6 av døgndosen depotpreparat ved behov inntil <Spesfont Font = "Symbol">x </Spesfont>4). De nylig (2009) markedsførte  generika depottablettene Oxycodone kan frigjøre en større mengde  av innholdet ved samtidig inntak av alkohol. Pasienten må spesielt  advares mot dette.</p><br>		</LI>
		<LI id="i23203"><p id="i23204"><em>Fentanyl:</em> Ved overgang fra morfin depottabletter  til fentanyl depotplaster benyttes begge om kvelden, dvs. siste  opioid depottablett tas samtidig som man setter på plasteret. Neste  morgen kan om nødvendig suppleres med hurtigvirkende opioid (f.eks. morfin  mikstur eller tablett) inntil plasteret har nådd full virkning.  Dosen av fentanyl depotplaster kan beregnes omtrentlig ut fra tabell  i preparatomtaler. Ved konstant økende og vanskelig kontrollerbar  smerte, er det vanskelig å titrere seg frem til effektiv dose med  plaster som har langsom innsettende virkning. Da kan subkutan behandling være  lettere å styre. Plasterbehandling er enkel i bruk og gir langvarig  og jevn smertelindring. Fentanyl har ikke klinisk aktive metabolitter.  Absorpsjon av fentanyl er raskere ved økt kroppstemperatur (feber).  Husk at plaster kan løsne ved uttalt svette, og at absorpsjon er  redusert ved avmagring. Vær oppmerksom på at de markedsførte preparatene  har ulik formulering, slik at de ikke bør benyttes om hverandre.</p><br><p id="i23205">Sugetablett på pinne  (Actiq) er beregnet til behandling av <em>gjennombruddssmerte</em> hos pasienter som  allerede får vedlikeholdsbehandling med opioider for kroniske cancersmerter.  Langt sikrere oral transmukosal administrering oppnås med fentanyl sublingvale  tabletter (Abstral) eller nesespray. Dosering er individuell og  ut fra den kliniske effekten. Administrering av sugetabletter på  munnpinne kan være vanskelig for pasienter ved munntørrhet. Nesespray  og sublingvaltabletter med litt vann i munnen først fungerer bedre  ved munntørrhet.</p><br>		</LI>
		<LI id="i23206"><p id="i23207"><em>Hydromorfon:</em> Samme prinsipper som for  morfin. Vær oppmerksom på at hydromorfon er ca. 7,5 ganger så potent  som morfin, dvs. 4 mg peroralt har en analgetisk effekt tilsvarende  30 mg morfin peroralt.</p><br>		</LI>
		<LI id="i23208"><p id="i23209"><em>Ketobemidon</em> har omtrent samme effekt og  virkningstid som morfin. I motsetning til morfin ser ikke ketobemidon  ut til å ha aktive metabolitter, slik at den er mer egnet hos pasienter  med nedsatt nyrefunksjon. Fordi depotpreparat mangler, og fordi  tablettene kun finnes i én styrke (5 mg), blir bruken av ketobemidon  i praksis begrenset til alternativ til morfin som subkutaninfusjon.</p><br>		</LI>
		<LI id="i23210"><p id="i23211"><em>Metadon</em> kan gi god smertestillende effekt,  men har lang og variabel plasmahalveringstid (10&#x2013;25 timer, ved gjentatte  doser 13&#x2013;55 timer) og kan være vanskelig å styre for leger uten  erfaring. Behandling av kreftpasientens smerte med metadon er foreløpig  en spesialistoppgave.</p><br>		</LI>
		<LI id="i23212"><p id="i23213"><em>Petidin</em> er ikke egnet til langvarig smertebehandling  pga. kumulasjon av norpetidin, en toksisk metabolitt som kan utløse  kramper og gi ubehagelige psykiske symptomer.</p><br>		</LI>
	</UL>
		</LI>
		<LI id="i23214"><p id="i23215"><strong>Kontinuerlig subkutan infusjon av opioider  via smertepumpe</strong> </p><br>	<UL type="circle">
		<LI id="i23217"><p id="i23218"><em>Generelt:</em> Smertepumper tilfører opioidanalgetikum  kontinuerlig via et kateter med butterfly-nål som settes subkutant.  På denne måten oppnås en jevn vevskonsentrasjon, som kan gi god  smertelindrende effekt. Morfin er lite vevsirriterende.  Indikasjoner: Hos pasienter som ikke kan ta opioider peroralt, eller  som har bivirkninger relatert til peroral medikasjon. Andre legemidler  (f.eks. antiemetika (haloperidol), co-analgetika (f.eks. ketamin)  og beroligende (f.eks. midazolam)) kan blandes i samme infusjon.</p><br>		</LI>
		<LI id="i23219"><p id="i23220"><em>Dosering:</em> </p><br>	<UL type="circle">
		<LI id="i23222"><p id="i23223">Morfin: Døgndosen vil normalt være 30&#8211;50 % av tidligere brukt peroral døgndose, se Tabell 1 i legemiddelkapitlet  <a id="aTabellX80005" class="ref" href="../L/L20.htm#i80005" title="Tabell 1 Ekvianalgetiske doser av sterkere opioidanalgetika og virkningstida">Tabell 1 Ekvianalgetiske doser av sterkere opioidanalgetika og virkningstida</a> Tips: For gjennombruddssmerter hos pasienter som ikke kan ta legemidler per os, kan tilleggsdose være ca. 1/6 av døgndosen og settes i egen butterflynål.</p><br>		</LI>
		<LI id="i23224"><p id="i23225">NB. Selv om fentanyl transdermalt (depotplaster)  gir god og jevn smertelindring, er det ikke fullgodt alternativ  til smertepumpe, fordi det ikke gir tilsvarende mulighet for å kombinere  med andre nødvendige legemidler (antiemetika, adjuvant analgetika)  til pasienter som ikke klarer å ta legemidler peroralt.</p><br>		</LI>
	</UL>
		</LI>
	</UL>
		</LI>
		<LI id="i23226"><p id="i23227"><strong>Opioider epiduralt</strong> </p><br>	<UL type="circle">
		<LI id="i23229"><p id="i23230"><em>Generelt:</em> Opioid gitt epiduralt fører  til en høy opioidkonsentrasjon omkring opioidreseptorene i ryggmargens  bakhorn. Dette gir i mange tilfeller effektiv smertelindring, samtidig  som de generelle opioidvirkningene og bivirkningene reduseres dersom  det infunderes sammen med lokalanestetikum og adrenalin. Samlet døgndosebehov  blir mindre enn ved vanlig parenteral adminstrasjon. Epidural administrasjon  av fettoppløselig opioid er hensiktsmessig bare gitt sammen med  et lokalanestetikum og adrenalin (eller klonidin).</p><br>		</LI>
		<LI id="i23231"><p id="i23232"><em>Indikasjoner for epidural analgesi med opioid,  lokalanestetikum og adrenalin (eller klonidin)</em> er refraktære  smerter: Pasienter med nevropatisk smerte (f.eks. tumorinnvekst  i plexus lumbosacralis) eller viscerale smerter (f.eks. ved inoperabel ileus),  eller andre som ikke får adekvat smertelindring eller som har andre  problemer i forhold til peroral, subkutan eller transdermal administrering  av opioider.</p><br>		</LI>
		<LI id="i23233"><p id="i23234"><em>Dosering og administrasjon:</em> Epiduralkateter  må legges inn i interspinalrommet tilsvarende de aktuelle nervesegmentene  (dette er ikke avgjørende hvis morfin brukes alene, hvilket ikke  gjøres lenger). Uansett smertetype eller smerteårsak er det nødvendig  med lokalanestetikum sammen med opioid. Fentanyl og sufentanil er  bedre enn morfin. Behandlingen er en spesialistoppgave for anestesileger.  Opioider, bupivakain og adrenalin (eller klonidin) har supra-additive  analgetiske effekter i ryggmargen. Dette gjør det mulig å redusere  doser og bivirkninger av de enkelte komponentene. Adrenalin reduserer  sterkt den vaskulære absorpsjonen fra epiduralrommet og reduserer  supraspinale bivirkninger av opioid.</p><br>		</LI>
		<LI id="i23235"><p id="i23236"><em>Intratekal infusjon:</em> Intratekal infusjon av morfin (ev. med klonidin), ev. med lokalanestetikum gir en langt kraftigere smertelindring enn epidural infusjon og kan vedlikeholdes lengre uten komplikasjoner. Er spesialistoppgave for anestesiolog.</p><br>		</LI>
	</UL>
		</LI>
	</OL>

<p class="seksjon4a"><p id="i23237">NB.  Det ytes fullt bidrag på blå resept til smertestillende, søvnfremkallende,  kvalmestillende, hostestillende, avførende og beroligende legemidler  til pasienter med langtkommen, uhelbredelig sykdom (§ 2&#x2013;90). Det  er ikke krav om langtkommen, uhelbredelig fase for kvalmestillende  eller tarmregulerende midler. HELFOs vurdering av slike søknader  varierer fra kontor til kontor, og det er nødvendig å bruke helt  riktig søknadsskjema! Apoteket kan utlevere legemidlet uten egenandel  for pasienten.</p></p>
<p class="seksjon4a"><p id="i23238">Forbruksmateriell til  smertepumpe dekkes av de regionale helseforetakene. Nyttig informasjon  om smertepumper, legemidler til kreftpasienter og pasienter i palliativ  fase, aktuelle skjemaer, reseptmaler etc. er tilgjengelig på f.eks.  nettsidene til Kompetansesenter i lindrende behandling, Helse-Vest  RHF. Se: <em>www.helse-bergen.no/avd/lindrendebehandling/praktisk_informasjon_om_palliasjon/praktisk_informasjon_om_palliasjon.htm</em></p></p><div id="i23239" class="tone"><h5  id="i23240"><strong>Legemiddelomtaler  og preparater,</strong> se:</h5>

<p class="tonea"><p id="i23241"> <a id="aSeksjon4X#i65143" class="xref" href="../L/L8.9.htm#i65143" title="Kryssreferanse">L8.9.1.1 Adrenalin</a>.</p></p>
<p class="tonea"><p id="i23242"> <a id="aSeksjon2X" class="xref" href="../L/L8.9.htm" title="Kryssreferanse">L8.9 Adrenerge agonister</a>.</p></p>
<p class="tonea"><p id="i23243"> <a id="aSeksjon4X#i80285" class="xref" href="../L/L22.1.htm#i80285" title="Kryssreferanse">L22.1.1.2 Bupivakain, levobupivakain</a>.</p></p>
<p class="tonea"><p id="i23244"> <a id="aSeksjon8X#i79183" class="xref" href="../L/L20.1.htm#i79183" title="Kryssreferanse">L20.1.2.2.1 Buprenorfin</a>.</p></p>
<p class="tonea"><p id="i23245"> <a id="aSeksjon8X#i79323" class="xref" href="../L/L20.1.htm#i79323" title="Kryssreferanse">L20.1.2.3.2 Fentanyl</a>.</p></p>
<p class="tonea"><p id="i23246"> <a id="aSeksjon4X#i52565" class="xref" href="../L/L5.2.htm#i52565" title="Kryssreferanse">L5.2.3.3 Haloperidol</a>.</p></p>
<p class="tonea"><p id="i23247"> <a id="aSeksjon8X#i79456" class="xref" href="../L/L20.1.htm#i79456" title="Kryssreferanse">L20.1.2.3.3 Hydromorfon</a>.</p></p>
<p class="tonea"><p id="i23248"> <a id="aSeksjon4X#i81124" class="xref" href="../L/L22.3.htm#i81124" title="Kryssreferanse">L22.3.1.4 Ketamin</a>.</p></p>
<p class="tonea"><p id="i23249"> <a id="aSeksjon8X#i79487" class="xref" href="../L/L20.1.htm#i79487" title="Kryssreferanse">L20.1.2.3.4 Ketobemidon</a>.</p></p>
<p class="tonea"><p id="i23250"> <a id="aSeksjon3X#i64487" class="xref" href="../L/L8.7.htm#i64487" title="Kryssreferanse">L8.7.3 Klonidin</a>.</p></p>
<p class="tonea"><p id="i23251"> <a id="aSeksjon3X#i80155" class="xref" href="../L/L22.1.htm#i80155" title="Kryssreferanse">L22.1.1 Lokalanestetika  for lokal- og regionalanestesi</a>.</p></p>
<p class="tonea"><p id="i23252"> <a id="aSeksjon8X#i79533" class="xref" href="../L/L20.1.htm#i79533" title="Kryssreferanse">L20.1.2.3.5 Metadon</a>.</p></p>
<p class="tonea"><p id="i23253"> <a id="aSeksjon8X#i80918" class="xref" href="../L/L22.3.htm#i80918" title="Kryssreferanse">L22.3.1.2.1 Midazolam</a>.</p></p>
<p class="tonea"><p id="i23254"> <a id="aSeksjon8X#i79661" class="xref" href="../L/L20.1.htm#i79661" title="Kryssreferanse">L20.1.2.3.6 Morfin</a>.</p></p>
<p class="tonea"><p id="i23255"> <a id="aSeksjon8X#i79776" class="xref" href="../L/L20.1.htm#i79776" title="Kryssreferanse">L20.1.2.3.8 Oksykodon</a>.</p></p>
<p class="tonea"><p id="i23256"> <a id="aSeksjon3X#i78883" class="xref" href="../L/L20.1.htm#i78883" title="Kryssreferanse">L20.1.2 Opioidanalgetika</a>.</p></p>
<p class="tonea"><p id="i23257"> <a id="aSeksjon4X#i79261" class="xref" href="../L/L20.1.htm#i79261" title="Kryssreferanse">L20.1.2.3 Sterkere opioidagonister</a>.</p></p>
<p class="tonea"><p id="i23258"> <a id="aSeksjon8X#i79981" class="xref" href="../L/L20.1.htm#i79981" title="Kryssreferanse">L20.1.2.3.12 Sufentanil</a>.</p></p></div><div id="i23259" class="tone-kilde"><h6  id="i23260">Kilder.</h6>

<p class="tone-kildea"><p id="i23261">Akutte og kroniske smerter  <a id="aSeksjon1X22808" class="ref" href="../T/T20.htm#i2339022808" title="Akutte og kroniske  smerter">Akutte og kroniske  smerter</a>.</p></p></div></div></div></div><div id="i23268" class="sub2"><h2  id="i23269">Tabeller</h2>
<table id="i23271" width="100%" class="maintable" border="0" cellpadding="5" cellspacing="0">
 <caption id="Tk-20-smerter-547"> <Uth Type="Nummer">Tabell 1</Uth> Forskjeller mellom akutt og kronisk smerte</caption> <thead>
	<tr class = "linjetopp">
	<th id="i23279"    valign="top"  class="startKol">

<p class="entrya"><p id="i23280">Beskrivelse</p></p></th>
	<th id="i23281"    valign="top"  class="mellomKol">

<p class="entrya"><p id="i23282">Akutt</p></p></th>
	<th id="i23283"    valign="top"  class="sluttKol">

<p class="entrya"><p id="i23284">Kronisk</p></p></th>
	</tr>
</thead>
<tbody>
<tr id="i23286" class="body likelinje">
	<td id="i23287"    valign="top" width="29.4%" class="startKol">

<p class="entrya"><p id="i23288">Betydning</p></p></td>
	<td id="i23289"    valign="top" width="37.4%" class="mellomKol">

<p class="entrya"><p id="i23290">Varselsignal</p></p></td>
	<td id="i23291"    valign="top" width="33.2%" class="sluttKol">

<p class="entrya"><p id="i23292">Ingen eller negativ</p></p></td>
	</tr>
 <tr id="i23300" class="body oddelinje">
	<td id="i23301"    valign="top" width="29.4%" class="startKol">

<p class="entrya"><p id="i23302">Psykisk reaksjon</p></p></td>
	<td id="i23303"    valign="top" width="37.4%" class="mellomKol">

<p class="entrya"><p id="i23304">Angst</p></p></td>
	<td id="i23305"    valign="top" width="33.2%" class="sluttKol">

<p class="entrya"><p id="i23306">Angst/depresjon</p></p></td>
	</tr>
 <tr id="i23314" class="body likelinje">
	<td id="i23315"    valign="top" width="29.4%" class="startKol">

<p class="entrya"><p id="i23316">Konsekvens</p></p></td>
	<td id="i23317"    valign="top" width="37.4%" class="mellomKol">

<p class="entrya"><p id="i23318">Bevarer helsen</p></p></td>
	<td id="i23319"    valign="top" width="33.2%" class="sluttKol">

<p class="entrya"><p id="i23320">Negative</p></p></td>
	</tr>
 <tr id="i23328" class="body oddelinje">
	<td id="i23329"    valign="top" width="29.4%" class="startKol">

<p class="entrya"><p id="i23330">Autonome reaksjoner</p></p></td>
	<td id="i23331"    valign="top" width="37.4%" class="mellomKol">

<p class="entrya"><p id="i23332">Takykardi&ML;						Blodtrykksforandringer&ML;						Kaldsvetting&ML;						Blek hud&ML;						Dilaterte pupiller</p></p></td>
	<td id="i23337"    valign="top" width="33.2%" class="sluttKol">

<p class="entrya"><p id="i23338">Vanligvis relativt beskjedne</p></p></td>
	</tr>
 <tr id="i23346" class="body likelinje">
	<td id="i23347"    valign="top" width="29.4%" class="startKol">

<p class="entrya"><p id="i23348">Ledsagende symptomer</p></p></td>
	<td id="i23349"    valign="top" width="37.4%" class="mellomKol">

<p class="entrya"><p id="i23350">Kvalme, særlig ved visceral smerte</p></p></td>
	<td id="i23351"    valign="top" width="33.2%" class="sluttKol">

<p class="entrya"><p id="i23352">Anoreksi/kvalme&ML;						Energifattigdom&ML;						Søvnforstyrrelser&ML;						Nedsatt libido</p></p></td>
	</tr>
 <tr id="i23360" class="body oddelinje">
	<td id="i23361"    valign="top" width="29.4%" class="startKol">

<p class="entrya"><p id="i23362">Respons på analgetika</p></p></td>
	<td id="i23363"    valign="top" width="37.4%" class="mellomKol">

<p class="entrya"><p id="i23364">+ + +</p></p></td>
	<td id="i23365"    valign="top" width="33.2%" class="sluttKol">

<p class="entrya"><p id="i23366">(+) +</p></p></td>
	</tr>
 <tr id="i23374" class="body likelinje">
	<td id="i23375"    valign="top" width="29.4%" class="startKol">

<p class="entrya"><p id="i23376">Sosiale følger</p></p></td>
	<td id="i23377"    valign="top" width="37.4%" class="mellomKol">

<p class="entrya"><p id="i23378">Økt oppmerksomhet fra pårørende og helsepersonell</p></p></td>
	<td id="i23379"    valign="top" width="33.2%" class="sluttKol">

<p class="entrya"><p id="i23380">Inaktivitet&ML;						Isolasjon&ML;						Sykemelding&ML;						Uføretrygd&ML;						Familieproblemer</p></p></td>
	</tr>
 </tbody></table>
 </div><div id="i225323" class="sub2"><h2  id="i225324">Figurer</h2>
<div id="i219128" class="bilde"><div id="i23262" class="figgrp"><img src="../lhb-img/fig/Fig-TK-20-01.jpg" border=0 name="Fig-TK-20-01.jpg">
<div id="i23263" class="fig"></div><p id="i23264">Figur 1</p><div id="i23266" class="bildetekst">
<p class="bildeteksta"><p id="i23267"><em>Smertelindring etter oral kirurgi.</em></p></p></div></div></div></div><div id="i23387" class="kilder"><h5  id="i23388">Kilder</h5>
<div id="i23389" class="altsek1"><h1  id="i23390">Akutte og kroniske  smerter</h1>

<p class="altsek1a"><p id="i23391">Breivik EK et al. Clin Pharmacol Ther  1999;66:625</p></p>
<p class="altsek1a"><p id="i23392">Hyllestad M, Jones S, Pedersen JL,  Kehlet H. Comparative effect of paracetamol, NSAIDs or their combination  in postoperative pain management: a qualitative review. Br J Anaesth 2002</p></p>
<p class="altsek1a"><p id="i23393">www.ebando.com (Bandolier)</p></p>
<p class="altsek1a"><p id="i23394">Dworkin RH et al. Pharmacological management  of neuropatic pain: evidence based recommendations. Pain 2007</p></p>
<p class="altsek1a"><p id="i23395">Legeforeningens retningslinjer for  smertelindring (2009)</p></p></div><div id="i23396" class="altsek1"><h1  id="i23397">Akutte smerter</h1>

<p class="altsek1a"><p id="i23398">Breivik EK et al Clin Pharmacol Pharmacother  1999; 66:625</p></p></div><div id="i23399" class="altsek1"><h1  id="i23400">Buprenorfin&#x2013;fentanyl</h1>

<p class="altsek1a"><p id="i23401">Mercdadante, S. Thieme 2005. Budd and  Raffa (red)</p></p></div><div id="i23402" class="altsek1"><h1  id="i23403">Nociseptive smerter</h1>

<p class="altsek1a"><p id="i23404">Aalykke C, Lauritsen K. Epidemiology  of NSAID-related gastroduodenal mucosal injury. Best Pract Res Clin  Gastroenterol. 2001;15(5):705-22.</p></p>
<p class="altsek1a"><p id="i23405">Chiba T, Sato K, Kudara N, Shinozaki  H, Ikeda K, Sato K, Endo M, Orii S, Suzuki K. Upper gatrointestinal  disorders induced by non-steroidal anti-inflammatory drugs. Inflammopharmacology.  2008;16(1):16-20</p></p>
<p class="altsek1a"><p id="i23406">Moore RA, Derry S, McQuay HJ. Faecal  blood loss with aspirin, nonsteroidal anti-inflammatory drugs and  cyclo-oxygenase-2 selective inhibitors: systematic review of randomized trials  using autologous chromium-labelled erythrocytes. Arthritis Res Ther.  2008;10(1):R7</p></p></div><div id="i23407" class="altsek1"><h1  id="i23408">Kroniske smerter</h1>

<p class="altsek1a"><p id="i23409">Dworkin RH et al. Pharmacological management  of neuropatic pain: evidence based recommendations. Pain 2007</p></p>
<p class="altsek1a"><p id="i23410">Chan AT. NSAIDs, acetaminophen, and  the risk of cardiovascular events. Circulation 2006; 113:1578</p></p></div><div id="i23411" class="altsek1"><h1  id="i23412">Smertetyper</h1>

<p class="altsek1a"><p id="i23413">Dnlf's retningslinjer for smertelindring  2009</p></p>
<p class="altsek1a"><p id="i23414">Sultan et al. Duloxetine for painful  diabetic neurapathy and fibromyalgia pain: systemic review of randomised  trials. BMC Neurology 2008 8:29 <em>(www.biomedcentral.com/1471-2377/8/29)</em></p></p>
<p class="altsek1a"><p id="i23415">Wiffen PJ, Rees J. Lamotrigine for  acute and chronic pain. Cochrane Database for Systematic Reviews  2007, Issue 2</p></p></div></div></article></section>
</div>
<footer>
		<div class="revidertDato">Generert: 23.01.2013</div>
		<h1>Foreningen for utgivelse av Norsk legemiddelhåndbok</h1>
		<address>Postboks 63 Kalbakken - 0901 OSLO - <a href="http://maps.google.com/maps/place?cid=5501084847365814678&q=Sven+Oftedals+vei+8&sll=59.925912,10.801613&sspn=0.036525,0.115218&ie=UTF8&ll=59.965151,10.745831&spn=0.000086,0.000172&t=m&z=13&vpsrc=0" targe="_blank">Besøksadresse: Sven Oftedals vei 8</a></address>
		<address>Telefon: 22 16 84 90 - telefaks: 22 16 84 99 - <a href="mailto:post@legemiddelhandboka.no">E-post: post@legemiddelhandboka.no</a></address>
	</footer>
</div>

</body>
</html>